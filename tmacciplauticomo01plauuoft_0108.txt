III. iii T. MACCI PLAVTI

50 eadem istac opera suauiust complexos fabulari. 640
L1. non omnia eadem aeque omnibus, ere, suauia esse scito :
uobis est suaue amantibus complexos fabulari,
ego complexum huius nil moror, meum autem hic aspernatur.
proinde istuc facias ipse quod faciamus nobis suades.

55 ARG. ego uero, et quidem edepol lubens. interea, si uidetur, 645
concedite istuc. LE. uin erum deludi? LI. dignust sane.

LE. uin faciam ut me Philaenium praesente hoc amplexetur?

L1. cupio hercle. LE. sequere hac. ARG. ecquid est
salutis ? sati' locuti.

LE. auscultate atque operam date et mea dicta deuorare.

60 primum omnium seruos tuos nos esse non negamus 3 650
sed tibi si uiginti minae argenti proferentur,
quo nos uocabis nomine ? ARG. libertos. LE. non patronos?
ARG. id potius. LE. uiginti minae' hic insunt in crumina,
has ego, si uis, tibi dabo. ARG. di te seruassint semper,

65 custos erilis, decu’ popli, thensaurus copiarum, 655
salus interior corporis amorisque imperator.
hic pone, hic istam colloca cruminam in collo plane.

LE. nolo ego te, qui erus sis, mihi onus istuc sustinere.
ARG. quin tu labore liberas te atque istam imponis in me?

70 LE. ego baiiolabo, tu, ut decet dominum, ante me ito inanis. 660

ARG. quid nunc? LE. quid est'? ARG. quin tradis huc
cruminam pressatum umerum?

LE. hanc, quoi daturu's hanc, iube petere atque orare mecum.

nam istuc procliue est quo iubes me plane collocare.

PH. da, meus ocellus, mea rosa, mi anime, mea uoluptas,

75 Leonida, argentum mihi, ne nos diiunge amantis. 665
LE. dic me igitur tuom passerculum, gallinam, coturnicem,

641 aeque Angelius: atque cod. 643 vel ego c. huiius hic
Pylades: haec cod. 644 istud cod. 647 te Loman 654
(nunc) tibi Fleckeisen, nam iambus tibi ante iambum dabo displicet

i 656 interior Bothe: interioris cod. corporis] hominis Β (ν, p. 81)
661 umerum Bentley: erum cod. 1 663 quo Ussing: quod cod.
664 meus animus Pylades 665 deiunge cod. (v. 12, p. 74) 666
me igltur Bothe : igitur me cod.

