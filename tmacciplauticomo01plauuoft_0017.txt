PRAEFATIO

Quod vero ad codicum lectiones attinet, adhibui maximam
partem copias ab aliis congestas, Studemundi apographum,
Lindskogii opusculum de correctionibus Codicis Veteris (B),
Teubnerianae editionis apparatum. Ipse tamen locos
plurimos, de quibus dubitavi, in omnibus codicibus (praeter
A) inspexi. Multa etiam et utilia praesertim de correctioni-
bus (Ba) Codicis Veteris me amicissime docuit FERDI-
NANDVS NOVGARETVS, qui plures dies in eo codice
perscrutando consumpsit quam aliquis alius horas. Ei
igitur hic illic dissentienti aut de Lindskogii aut de meo
ipsius iudicio nunquam non fidem habui. Gratias etiam
ago et debeo custodibus harum bibliothecarum, Leidensis,
Ambrosianae, Vaticanae, propter operam gratissimam non
semel modo mihi praebitam.

Denique, quod gravissimum est, monitum te velim, lector
benevole, ut versus Plautinos ita recites quemadmodum
recitari debent, ne suavitatis ‘numerorum innumerorum'
iacturam facias. Curandum igitur ut litteras, praesertim
vocales, vere et Latine enunties, cum Plautus non raro
assonatione fere Celtica gaudeat, ut in Amph. 1042 (troch.
septenar.) :

iam ad regem recta rne ducam resque ut facta est eloquar.
Illud etiam semper animadvertendum quam bene quadret
Plautinorum versuum rhythmus ad rhythmum illum cotidiani
sermonis, qui per varietatem sonorum effici solet, dum alia
summissiore, alia altiore voce enuntiamus. Scilicet Ritschelii
sententia et notissima et verissima est, in versibus nostri
poetae ‘ cum quantitatis severitate summam accentus¹ ob-

aspectu videbitur, crede me quasi argumentum proferre cur lectionem
quae in textu est aliis coniecturis praetulerim.

¹ Nescire profecto nonnulli videntur accentum Latinum aeque ac
Graecum (ne de aliis dicam) non semper eundern in eodem vocabulo
manere sed variari secundum partes quas id vocabulum in sententia
agat. Quemadmodum enim Graecae praepositionis πρός non semper

Xl

