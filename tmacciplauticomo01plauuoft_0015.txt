PRAEFATIO

quamvis nullus annus, ne mensis quidem, hoc tempore
praeterire possit quin novi aliquid his studiis conseratur et
lectiones codicis Turnebi nuper repertae mirum quantum
de proarchetypo Palatinae recensionis docuerint, tamen
editiones Teubneriana et Weidmanniana non eiusmodi sunt
ut facilem locum tertiae relinquant. Re igitur diu perspecta
placuit denique ut in hac editione Palaeograpbiam arces-
serem Philologiae adiutricem, praesertim cum haud ita
pridem in libello Londinii edito (‘Introduction to Latin
Textual Emendation, based on the Text of Plautus,' Mac-
millan, 1896) usitatas in codicibus Plautinis corruptelas
congessissem et earum causas enarrassem, visumque est
hac ratione fortasse textus Plautini emendationem nonnihil
provectum iri. Optimum enim illud Cobeti: ‘est in
codicibus. . quaedam peccandi velut constantia solentque
τὰ αὐτὰ περὶ τὰ αὐτὰ ἁμαρτάνειν, et quo quis plura de genere
hoc aut ipse reppererit aut ab aliquo reperta in promptu
habeat, eo ad verum inveniendum accedit paratior! Utinam
mehercule vel omnes vel pleraeque scriptorum antiquorum
editiones suum quaeque socium libellum baberent, in quo
plenius quam intra paucarum praefationis paginarum spatium
fieri potest enarraretur quas vicissitudines ea scripta experta
essent, quot et quales scripturae formas identidem induis-
sent, quantas a monasticis aut correctoribus aut scribis
seu consilio seu casu mutationes accepissent 3 facilius enim,
ni fallor, et certius corruptelae emendarentur. Sed de aliis
scriptoribus alii editores viderint. Plautinus sane textus
tam simplicem tamque cognitu facilem viam secutus est ut
et possimus et debeamus semper ob oculos ponere quibus
erroribus correctores, quibus scribae identidem maxime
obnoxii fuerint ¹. Verbi gratia liceat mihi hic semel monere,
ne in adnotatione iteratio nimia sit, scribam nescioquem

¹ Quos errores in libello meo sic disposui ut in capite primo eos
tractaverim qui ex prava emendatione orti sunt, in cap. 110 ex trans-

ix

