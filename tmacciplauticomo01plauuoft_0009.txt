PRAEFATIO

IVSSVS a Delegatis Preli Clarendoniani textum fabularum
Plautinarum edendum curare ab optimo codicum testimonio
quam proxime remotum, orthographia quantum fieri posset
eadem et adnotatione quam brevissima instructum, hanc
mihi legem statui ut in consensu (ΑΡ) Ambrosiani codicis
(A) cum Palatina quarn vocant recensione (P) optimum illud
testimonium quaererem, a quo nunquam fere discederem,
nisi mihi persuasissem in eundem errorem et hunc et illum
scribam incidisse. In adnotatione autern conscribenda
illud mihi proposui ut, siquam alterutrius recensionis le-
ctionem aut siquam vel scribarum vel doctorum virorum
coniecturam veri similem reiecissem‚ ea in ima paginae
margine locum haberet. Nec vero necesse habui omnium
codicum, ne praecipuorum quidem, qui adhuc recensionem
Palatinam exhibent singulas enumerare lectiones‘3 eo enim
provecta est eorum codicum investigatio ut curn archetypis
libris potius qui perierunt quam cum ipsis qui extant sit
agendum. Quos quidem archetypos libros per octo fabulas
priores (Amph. Asin. Aul. Capt. Cure. Cas. Cist. Epid.) his
’ siglis denotavi:

PE, librum unde derivati sunt E (cod. Ambrosianus I
257 inf.‚ saec. xii exeuntis, qui continet omnes octo), V (cod.
Leidensis Vossianus Q 30, saec. xii ineuntis, qui continet
easdem, omissis Amph„ Asin„ Aul. 1-189‚ Epid. 245—fin.)‚
necnon duo e depravato exemplari (PJ) descripti codices ¹, J
(cod. Londinensis musei Britannici Reg. 15 C XI, saec. xii
ineuntis, qui continet omnes octo), Ο <fragmentum Otto-

¹ Etiam correctiones (V2) in codice V ex hoc {onte provenerunt.
111 a 2

