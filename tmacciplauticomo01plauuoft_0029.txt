PROLOGVS

MERCVRIVS

ME. VT uos in uostris uoltis mercimoniis
emundis uendundisque me laetum lucris
adficere atque adiuuare in rebus omnibus,
et ut res rationesque nostrorum omnium

5 bene expedire uoltis peregrique et domi,
bonoque atque amplo auctare perpetuo luero
quasque incepistis res quasque inceptabitis,
et uti bonis uos nostrosque omnis nuntiis
me adficere uoltis, ea adferam, ea ut nuntiem

10 quae maxume in rem nostram communem sient
(nam uos quidem id iam scitis concessum et datum
mi esse ab dis aliis, nuntiis praesim et lucro):
haec ut me uoltis adprobare, adnitier
lucrum ut perenne uobis semper suppetat,

15 ita huic facietis fabulae silentium
itaque aequi et iusti hic eritis omnes arbitri.

Nunc quoiius iussu uenio et quam ob rem uenerim

dicam simulque ipse eloquar nomen meum.
Ioui' iussu uenio: nomen Mercuriost mihi:

20 pater hue me misit ad uos oratum meus3
tam etsi pro imperio uobis quod dictum foret

scibat facturos, quippe qui intellexerat
uereri uos se et metuere, ita ut aequom est IouemÍ¾

uerum profecto hoc petere me precario
25 a uobis iussit leniter dictis bonis.
etenim ille quoius huc iussu uenio, Iuppiter

5 b. me exp. Loman, Leo 9 feram Loman, cui ea adseram dt'splt'cct
uti edd. 19 Mercurio est Ital. : mercuriest cod.

10

