PRAEFATIO

fabulas vel potius fabularum partes (Bacch. 35-80, 570—6 50,
810-900, Pers.‚ Poen.‚ Pseud. 730—fin.‚ Rud. init.—790) in
quibus lectiones deperditi codicis 'l‘urnebi (T) nuper repertae
in bibliotheca Bodleiana praesto sunt antiquius testimonium
huius recensionis habemus, nam ex consensu codicis Teum
ceteris codicibus lectiones ipsius illius proarchetypi (px)
indagare possumus; unde fit ut siglo P (vel ‘c0d.') in his
fabulis non modo archetypi (unde BCDE WO et corre-
ctiones B³) sed etiam proarchetypi (unde etiam T) lectiones
denotentur. ’

Siquis autem pleniorem lectionum et coniecturarum
narrationem requirit, ad maiores editiones, sive eam quam
paravit Leo (ap. Weidmann.‚ Berolini, 1895-6) sive eam
quam Goetz, Loewe, Schoell (ap. Teubner., Lipsiae, 1881-
94), se convertat. Hac enim in adnotatione neque scaena-
rum titulis ¹ (quorum sane maxima pars perantiqua vix esse
potest) neque personarum notis (quae in codice A evanue-
runt, in ceteris saepe temere sunt dispositae) neque versuum
lyricorum (nisi in AT) divisionibus neque discrepantiis iis
levioribus quae ad orthographiam solam spectant (ut oppinor
pro opinor, etquis pro ecquis, plzz'lopolemeus pro Philopolemus)
locum dedi. Neque Plautinas apud grammaticos citationes
omnes recipere potui, sed tantummodo eas quae aliquid
novi et pretiosi adferre videbantur ².

¹ Scaenarum divisiones et tituli quam saepe plus incommodi legenti-
bus (e.g. Men. V. iii, iv) quam commodi afferant exposuit Leo (Plaut.
Forsch. 14 n.)‚ qui in editione sua textum per actus singulos continuum
exhibuit. Quod quidem in hac editione libenter fecissem nisi mihi
alia libri forma praescripta esset.

² Cavendum sane est ne temerariis apud grammaticos citationibus
nimia fides tribuatur. Nihilominus vellem, si licuisset, plures earum
quae simul codices nostros et huius editionis textum confirmant
admittere3 nam consensus grammatici alicuius cum alterutra reeen-
sione sere tantum auctoritatis habet quantum consensus duarum re-
censionum (ΑΡ) neque sine gravi causa contemni debet (e. g. Men. 98).

V

